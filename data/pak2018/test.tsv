	title	sentences	label	language	index
0	W artykule przedstawiono wybrane aspekty zastosowania sztucznych sieci neuronowych do identyfikacji i sterowania energochłonnym procesem przemiału cementu. Jest to złożony nieliniowy proces dynamiczny. Sterowanie takim procesem z wykorzystaniem klasycznych układów regulacji nie jest efektywne. Zaproponowano zatem wykorzystanie niestandardowych algorytmów opartych na sieciach neuronowych. Do ich realizacji wykorzystano dane pomiarowe oraz wiedzę operatorów. Badania symulacyjne układu przeprowadzono w środowisku Matlab-Simulink pod kątem optymalizacji struktury sieci i wyboru odpowiedniego procesu uczenia. Uzyskane wyniki potwierdzają możliwości wykorzystania algorytmów neuronowych do sterowania procesem przemiału.		sieci neuronowe , identyfikacja , diagnostyka , sterowanie , przemiał cementu , młyn kulowy.	pl	0
1	Sterowanie układami napędowymi nowoczesnych samochodów to prężnie rozwijająca się dziedzina inżynierii. Wzrost wymagań względem ekologii, ekonomii i bezpieczeństwa osób wymusza poszukiwanie nowych rozwiązań, zarówno technologicznych jak i związanych z automatyzacją procesów. W artykule przedstawiono dynamiczny model układu napędowego samochodu z silnikiem spalinowym o zapłonie iskrowym. Zbudowano układ regulacji prędkości obrotowej oparty na nieliniowym sterowaniu predykcyjnym. W badaniach symulacyjnych przedstawiono wyniki sterowania modelem pojazdu marki Golf III.		modelowanie matematyczne , systemy dynamiczne , systemy nieliniowe , sterowanie predykcyjne , układ napędowy samochodu.	pl	1
2	Mózg wraz z otaczającymi go tkankami stanowi przewodnik objętościowy zawierający struktury aktywne elektrycznie. Odzwierciedleniem aktywno- ści ośrodków w mózgu jest rozkład potencjałów na powierzchni skóry głowy oraz pola magnetycznego w przestrzeni dookoła głowy. W niniejszym artykule opisane zostały modele ośrodków aktywnych i różne metody modelowania głowy, jako przewodnika objętościowego, dla potrzeb lokalizacji ośrodków pobudzenia w mózgu na podstawie zapisów EEG lub MEG. Omówiono zalety i niedostatki poszczególnych modeli. Przedstawiono model złożony z elementów przestrzennych, pozwalający na dokładnie odzwierciedlenie zarówno anizotropii, jaki i niejednorodności przewodności elektrycznej tkanek. Model taki pozwala na osiągnięcie bardzo dobrej dokładności lokalizacji ośrodków pobudzenia w mózgu. W Instytucie Inżynierii Precyzyjnej i Biomedycznej Politechniki Warszawskiej powstało oprogramowanie do tworzenia modeli głowy na podstawie obrazów przekrojów mózgu. Oprogramowanie to pozwala tworzyć realistyczne modele głowy, których parametry mogą być ustalane przez użytkownika dla każdego indywidualnego przypadku oraz uwzględnianie elektrycznych właściwości tkanek głowy. Przedstawiono również możliwości spektroskopii i tomografii elektroimpedancyjnej.		elektroencefalografia , lokalizacja źródeł , spektroskopia impedancyjna , tomografia impedancyjna.	pl	2
3	Praca dotyczy problematyki zwiększenia jakości technologicznej i użytkowej wyrobu nagniatanego tocznie. Wykazano istotność tych rodzajów jakości od stanu powierzchni przedmiotu po obróbkach poprzedzających nagniatanie. Badano dwa technologiczne sposoby przygotowania powierzchni do nagniatania: toczenie i wygniatanie plastyczne. Przedstawiono przykładowe wyniki kształtowania stereometrii powierzchni o zarysie symetrycznych nierówności trójkątnych oraz dokładności odwzorowania powierzchni czynnej narzędzia w tych procesach. Wykazano, że stan powierzchni pod dalsze nagniatanie po plastycznym wygniataniu jest korzystniejszy w porównaniu ze stanem powierzchni po toczeniu.		warstwa wierzchnia , nagniatanie , stan powierzchni	pl	3
4	Niniejsza praca dotyczy modelowania i symulacji komputerowej układu zawieszenia siedziska operatora maszyny roboczej. Prezentowane obliczenia analityczne i numeryczne obejmują problematykę związaną z ochroną operatora maszyny roboczej przed szkodliwym oddziaływaniem drgań mechanicznych. W pracy przedstawiono niedopasowanie własności wibroizolacyjnych siedzisk w przypadku zmiany parametrów pasywnego układu zawieszenia. W celu polepszenia ochrony operatorów opracowano system aktywny tłumienia drgań, który znacznie eliminuje wady konwencjonalnych układów. Dodatkowo zaprezentowano propozycję odpornego sterowania aktywnym systemem zawieszenia siedziska, w którym uwzględniono niepewności parametrów lepko-sprężystego układu zawieszenia.		drgania , zawieszenie siedziska , aktywne sterowanie	pl	4
5	W artykule omówiono wykonanie niezbędnych badań umożliwiających ocenę redukcji hałasu (skuteczności ekranowania) ekranów akustycznych zainstalowanych wzdłuż nowej trasy śródmiejskiej, ul. Jana Stawisińskiego oraz Rondo S olidarności w Koszalinie. Badania i analiza skuteczności ekranowania przeprowadzone zostały niezależnie dla dwóch typów terenów chronionych akustycznie zlokalizowanych wzdłuż trasy analizowanej ulicy śródmiejskiej. Są to tereny zabudowy mieszkaniowej wielorodzinnej oraz tereny oświatowe. Wszystkie przeprowadzone pomiary i obliczenia odnieść należy do zaistniałych podczas pomiarów warunków dotyczących natężenia ruchu i poziomów zakłóceń przy pomiarach hałasu i pomiarach tła akustycznego. Skuteczność ekranowania poszczególnych analizowanych ekranów zawarta jest w przedziale od 4,7 dBA do 1 7,6 dBA.		pomiary hałasu , skuteczność ekranowania	pl	5
6	Zwiększenie lokalności danych w programie jest niezbędnym elementem zwiększenia wydajności części programowych systemu osadzonego, zmniejszenia zużycia energii oraz redukcji rozmiaru pamięci w układzie. Przedstawiono komplementarne wykorzystanie metody szacowania lokalności danych wobec nowej metody ekstrakcji wątków, ich aglomeracji w celu dostosowania do możliwości docelowej architektury przy zastosowaniu różnych typów podziału iteracji pętli (mapowanie czasowoprzestrzenne) i z uwzględnieniem wpływu zastosowania znanych technik poprawy lokalności danych. Wybór najlepszej kombinacji transformacji kodu pod kątem lokalności danych umożliwia zwiększenie wydajności programu względem wskazanych czynników. Zaprezentowano podejście do analizy lokalności danych dla wybranych pętli, przedstawiono i omó- wiono wyniki badań eksperymentalnych a także wskazano kierunki dalszych prac.		lokalność danych , kompilatory , systemy	pl	6
7	W artykule przedstawiono problematykę projektowania systemów wieloprocesorowych jako zintegrowanych systemów cyfrowych (S oC – ang. System-on-Chip). Opisano zaprojektowany system, składający się z dwóch procesorów programowych Nios II firmy Altera i precyzyjnego licznika czasu o rozdzielczości około 80 ps. Pierwszy procesor odpowiedzialny jest za komunikację systemu przez interfejs Ethernet z aplikacją uruchamianą na komputerze PC. Drugi procesor steruje licznikiem czasu oraz zajmuje się obliczeniami statystycznymi w czasie wykonywania próby pomiarowej. Wymiana danych pomiędzy procesorami realizowana jest za pomocą pamięci współdzielonej.		system wieloprocesorowy , FPGA , precyzyjny licznik czasu.	pl	7
8	Wdrożenie standardu kompresji wideo H.264/AVC wiąże się z konieczno- ścią zapewnienia konwersji informacji ze standardu MPEG-2. W ramach prac nad sprzętowym transkoderem H.264/AVC na MPEG-2 został wykonany dekoder MPEG-2, spełniający wymagania dla standardu HDTV. Dekoder realizuje dekompresję strumienia wideo, w wyniku czego rekonstruowane są kolejne ramki zakodowanej sekwencji. Ze względu na wysokie wymagania na przepustowość, architektura stosuje blokową organizację dostępu do pamięci zewnętrznej. Wykorzystując tryb sekwencyjnego dostępu ciągłego do pamięci dynamicznej dla bloków 8x8 uzyskana zosta- ła duża wydajność transferu danych. W szczególności oznacza to rezygnację z sekwencyjnego zapisu kolejnych linii obrazu. Wyniki syntezy i analizy czasowej wykonanej w programie Quartus II pokazują, że cały układ może pracować przy częstotliwości 1 33 MHz w oparciu o układy FPGA S tratix II.		FPGA , kompresja wideo , MPEG-2 , architektura sprzętowa.	pl	8
9	W pracy przedstawiono sposób realizacji regulatora PID na matrycy FPGA. Omówiono implementację, wyniki symulacji stworzonego teoretycznego projektu oraz sposób jego fizycznej realizacji. Przedmiotem zainteresowania są możliwości wykonania w postaci cyfrowej jednego z typowych układów regulujących procesami, które dostosowują sygnał sterujący urządzeniem na podstawie aktualnej wartości wyjściowej obiektu. Zastosowana matryca jest rekonfigurowalnym układem ogólnego przeznaczenia, który po zaprogramowaniu pozwoli użytkownikowi wykorzystywanie jej jako regulatora PID bez konieczności nabywania specjalizowanego urządzenia.		regulator PID , FPGA	pl	9
10	W niniejszym artykule zostanie przedstawiony kompletny system wizji maszynowej umożliwiający analizę obiektów silnie odbijających światło takich jak frezowane metalowe powierzchnie. Uwzględniając narzucone na tor wizyjny ograniczenia brzegowe determinujące bardzo krótki czas odpowiedzi oraz odporność na zakłócenia ze świata zewnętrznego celowym będzie oparcie rozwiązania o układ fpga oraz analogowe sprzężenie zwrotne. Dobrze zaprojektowany układ sprzężenia zwrotnego pozwoli na zredukowanie ilości pracy poświęconej na przetwarzanie obrazu oraz na stabilizację parametrów obrazu w zmieniającym się otoczeniu.		wizja maszynowa , FPGA , przetwarzanie obrazów	pl	10
11	W artykule przedstawione są projekt i wyniki badań konwertera czasliczba o rozdzielczości 78 ps i niepewności pomiarowej poniżej 1 00 ps. Pomiar czasu realizowany jest z użyciem 3 2 liczników zliczających okresy szesnastofazowego zegara o częstotliwości 400 MHz. Ponieważ aktywne są obydwa zbocza zegara jest on równoważny pojedynczemu sygnałowi zegarowemu o częstotliwości 1 2.8 GHz, co umożliwia osiągnięcie średniej rozdzielczości ok. 78 ps przy interpolacji jednostopniowej. Budowa opisanego konwertera czas-liczba pozwala na łatwe rozszerzanie zakresu pomiarowego, wynoszącego 1 64 µs, poprzez zwiększanie pojemności użytych liczników dwójkowych. S terowanie procesem pomiarowym oraz wyznaczanie i przetwarzanie wyników pomiarów odbywa się z użyciem dwóch procesorów programowych NIOS II zintegrowanych z konwerterem w układzie programowalnym S tratix II firmy Altera.		precyzyjna metrologia czasu , konwerter czas-liczba , metoda licznikowa , zegar wielofazowy , układy FPGA.	pl	11
12	W artykule przedstawiono specyficzne wymagania dotyczące parametrów niezawodnościowych systemów sterowania ruchem w transporcie. Opracowano i wyspecyfikowano w języku VHDL bazę modeli reprezentatywnych urządzeń sterowania ruchem w transporcie. Dokonano syntezy i implementacji modeli urządzeń w różne rodziny układów programowalnych FPGA. Po implementacji przeprowadzono prognozowanie parametrów niezawodności otrzymanych urządzeń sterowania, otrzymane wyniki przedstawiono oraz przeanalizowano pod wzglądem spełniania wymogów niezawodnościowych dla układów sterowania ruchem w transporcie.		sterowanie ruchem w transporcie , sterowniki ruchu drogowego , niezawodność , FPGA.	pl	12
13	W artykule opisano zastosowanie reprezentacji obrazu w postaci adaptującej się do jego zawartości siatki elementów trójkątnych (ang. Content Adaptive Mesh Models – CAMM). Przeanalizowano skuteczność takiego podejścia i ograniczenia metody na przykładzie dwóch obrazów testowych, typowych dla zastosowań biomedycznych: rekonstrukcji skanu mózgu z wykorzystaniem tomografii emisyjnej (PET) oraz tzw. fantomu Sheppa-Logana. Na podstawie uzyskanych wyników wnioskuje się, że wykorzystanie siatki elementów trójkątnych może być bardzo efektywnym sposobem reprezentacji obrazu, jednak w swojej obecnej wersji algorytm nie sprawdza się w przypadkach w których najistotniejsza część obrazu cechuje się niskim kontrastem. Zasugerowano zastosowanie kompresji kontrastu w celu przezwyciężenia tego ograniczenia.		reprezentacja obrazu , generacja siatek , próbkowanie nierównomierne	pl	13
14	W artykule przedstawiono specyficzne wymagania dotyczące parametrów niezawodnościowych systemów sterowania ruchem w transporcie. Opracowano i wyspecyfikowano w języku VHDL bazę modeli reprezentatywnych urządzeń sterowania ruchem w transporcie. Dokonano syntezy i implementacji modeli urządzeń w różne rodziny układów programowalnych FPGA. Po implementacji przeprowadzono prognozowanie parametrów niezawodności otrzymanych urządzeń sterowania, otrzymane wyniki przedstawiono oraz przeanalizowano pod wzglądem spełniania wymogów niezawodnościowych dla układów sterowania ruchem w transporcie.		sterowanie ruchem w transporcie , sterowniki ruchu drogowego , niezawodność , FPGA.	pl	14
15	W artykule przedstawiono unipolarny układ zasilania umożliwiający rozszerzenie zakresu prędkości silników reluktancyjnych. Badano wpływ zastosowania nowego układu na uzyskiwane wartości prądów w czasie zasilania cewek, oraz na czas zaniku prądu po wyłączeniu zasilania. Obliczenia wykonano dla izolowanych magnetycznie obwodów o stałych parametrach oraz dla czteropasmowego silnika krokowego. Wyniki obliczeń porównano z uzyskanymi przy stosowaniu typowych układów zasilania. Pokazano możliwość znacznej poprawy warunków zasilania silnika w górnym zakresie prędkości.		układ zasilania , unipolarny , silnik krokowy.	pl	15
16	Przedstawiono wykorzystanie metod stosowanych w fotogrametrii i rozpoznawania kształtów do śledzenia zmian położenia obiektów czy ich geometrii w trybie off-line. Do wyznaczenia współrzędnych znaczników wykorzystano metodę równań kolinearności dla elementów orientacji zewnętrznej zdjęć. Jako markery wykorzystano znaczniki 12-bitowych kodów z programu Photomodeler. Aby rozpoznawanie tych samych punktów na zdjęciach odbywało się automatycznie zaimplementowano algorytm rozpoznawania znaczników. W wersji testowej wykorzystano aparat fotograficzny Canon EOS 30D oraz środowisko LabView.		fotogrametria , analiza obrazu , rozpoznawanie kształtów.	pl	16
17	W pracy przedstawiono zasadę działania rurek uśredniających oraz stanowisko do ich wzorcowania. Zaprezentowano wyniki badań eksperymentalnych pomiaru strumienia powietrza przepływomierzami spiętrzającymi w strefie zaburzonego przepływu za pojedynczym kolanem. Określono profile prędkości w wybranych miejscach instalacji. Wyznaczono charakterystyki współczynnika przepływu K dla rurki o kształcie opływowym. Podano wartości współczynnika korekcyjnego umożliwiającego zmniejszenie niepewności pomiaru przepływu rurką uśredniającą. Wykazano, że lokalizacja przepływomierza poniżej 5D za kolanem powoduje istotny wzrost niepewności pomiaru.		profil prędkości , pomiary przepływów , rurki uśredniają- ce ciśnienie dynamiczne , niepewność pomiaru.	pl	17
18	Jest to pierwsza z cyklu trzech publikacji o przetwarzaniu i poprawnym wyznaczaniu danych w pośrednich pomiarach wieloparametrowych. Przedstawiono metodę numerycznego szacowania estymatorów wartości, niepewności i współczynników korelacji skojarzonych ze sobą wielkości, czyli multi-mezurandu z użyciem algebry wektorów losowych wraz z przykładami. W części 2 wykaże się, że kilka związanych z tą dziedziną zaleceń przewodnika GUM i przykład H.2 wymaga zmian. Przedstawi się alternatywne rozwiązanie tego przykładu i reguły dla wyznaczania progów poprawnego zaokrąglania wyników pomiaru. W części 3 opisze się nieścisłości w danych podstawowych stałych fizycznych publikowanych w korektach CODATA do 2006 r. Jako kontynuacja bliskiego do ukoń- czenia Suplementu 2 do GUM o wyrażaniu wyników pomiarów wieloparametrowych proponuje się stworzenie międzynarodowego standardu o przedstawianiu danych wieloparametrowych z wykorzystaniem e-publishing, który umożliwi ich numeryczną weryfikację, szerokie rozpowszechnianie i długotrwałe przechowywanie.		niepewność , pomiary pośrednie wieloparametrowe , multi-mezurand , dane skorelowane.	pl	18
19	W pracy przedstawiono cyfrowy niezrównoważony komparator przeznaczony do porównań impedancji o dowolnym charakterze, w którym stosunek odpowiednich składowych impedancji wyznaczany jest na podstawie pomiaru stosunku spadków napięcia na porównywanych elementach impedancyjnych oraz napięcia niezrównoważenia układu. Przedstawiono wyniki analiz wpływu niepewności pomiaru napięcia niezrównoważenia na niepewność porównania impedancji dla porównań C-C i R-C. Podano wyniki badań wpływu impedancji pasożytniczych na błąd pomiaru składowych ortogonalnych napięcia niezrównoważenia oraz wpływ tego błędu na dokładność komparacji w układzie niezrównoważonym.		komparator impedancji , impedancje pasożytnicze , niepewność komparacji.	pl	19
20	W artykule rozważono możliwość wykorzystania techniki obliczeniowej opartej na zastosowaniu algorytmów ewolucyjnych w celu optymalizacji pracy elektrowni wodnej. Założono, że rozważana elektrownia wodna, oprócz stałego dopływu wody z rzeki, dodatkowo wyposażona jest również w człony pompowe, za pomocą których można w okresie niskiego zapotrzebowania na energię elektryczną tłoczyć wodę ze zbiornika retencyjnego do zbiornika głównego elektrowni, gromadząc w ten sposób energię potencjalną mas wodnych, którą można następnie wykorzystać do produkcji energii elektrycznej w okresie występowania szczytu zapotrzebowania, czyli wtedy, gdy koszty wytworzenia energii w klasycznych elektrowniach cieplnych są relatywnie najwyższe. Przedstawione w artykule wyniki symulacji komputerowych wskazują, że algorytmy ewolucyjne można z powodzeniem wykorzystać do realizacji rozważanego zagadnienia optymalizacyjnego, dzięki czemu są w stanie zagwarantować odpowiednio niskie dobowe koszty produkcji energii elektrycznej przy jednoczesnym spełnieniu wszelkich koniecznych ograniczeń nałożonych na pracę systemu elektroenergetycznego. Dodatkowo gwarantują one zbilansowanie zbiornika elektrowni wodnej w dobowym przedziale czasowym.		systemy ewolucyjne , systemy elektroenergetyczne , hydroelektrownie , optymalizacja.	pl	20
21	W artykule przedstawiono metodę wyznaczania charakterystyki wyjściowej optycznego czujnika ultraszybkich przemieszczeń prostoliniowych. Zasada działania czujnika polega na rejestracji sygnału generowanego przez układ składający się z szeregu połączonych fotodiod odsłanianych przysłoną połączoną z dyskiem napędu elektrodynamicznego [3]. W celu konwersji sygnału u(t) na funkcję przemieszczenia x(t) konieczne jest precyzyjne wyznaczenie charakterystyki wyjściowej czujnika. Ponieważ praca fotoelementu w układzie fotodiody generuje między innymi szum śrutowy, konieczna jest filtracja uzyskanego zbioru danych. Również sygnał czujnika rejestrowany w dynamicznej pracy napędu wymaga dokładnej filtracji, jeżeli chcemy dokonać dalszej obróbki sygnału, zwłaszcza przez różniczkowanie. W artykule przedstawiono zarys stworzonej w środowisku Mathcad procedury aproksymacji w oparciu o ortogonalne funkcje Grama. Procedura ta posłużyła do badań symulacyjnych, określających wpływ liczby punktów pomiarowych na błąd średniokwadratowy i jednocześnie błędy wyznaczone względem znanej funkcji teoretycznej. Stąd, symulowany zbiór danych stanowił sumę wartości znanej funkcji analitycznej i generowanych zakłóceń. Celem tych symulacji była próba odpowiedzi na pytanie, ile punktów pomiarowych, zwłaszcza przy wyznaczaniu charakterystyki wyjściowej (napięcie w funkcji położenia) z użyciem śruby mikrometrycznej wystarczy do uzyskania satysfakcjonującej funkcji aproksymującej.		czujnik optyczny , szybkie przemieszczenie , funkcje Grama , błąd średniokwadratowy.	pl	21
22	W artykule zaprezentowano konstrukcję i wykorzystanie stanowiska dedykowanego do pomiarów parametrów procesu automatycznej identyfikacji RFID w warunkach dynamicznych. Podstawowym jego elementem jest opracowany pozycjoner 3D, którego konstrukcja zapewnia weryfikację funkcjonowania pojedynczego lub wielokrotnego systemu RFID. Użyteczność stanowiska zobrazowano na przykładzie modelu zmiennej orientacji identyfikatorów, wykorzystywanego podczas wyznaczania obszaru poprawnej pracy indukcyjnie sprzężonego systemu RFID. Szczególną uwagę zwrócono na problem prawidłowego zasilania identyfikatorów pasywnych.		RFID , identyfikacja wielokrotna , pozycjoner 3D , pomiary dynamiczne.	pl	22
23	W artykule przedstawiono przykłady zastosowania metody emisji akustycznej do detekcji, identyfikacji i lokalizacji wyładowań niezupełnych (wnz) w transformatorach energetycznych. Dodatkowo omówiono takie kwestie jak: dobór optymalnych metod cyfrowego przetwarzania sygnałów emisji akustycznej, oprogramowanie wspomagające automatyczną identyfikację i analizę impulsów wnz oraz zakres aktualnie prowadzonych prac badawczych związanych z diagnostyką transformatorów przy wykorzystaniu metody emisji akustycznej.		diagnostyka transformatorów energetycznych , metoda emisji akustycznej , wyładowania niezupełne.	pl	23
24	Zakłócenia zewnętrzne (tj. sygnały akustyczne pochodzące z otoczenia), które występują podczas rejestracji tonów i szmerów serca (tzw. sygnału FKG) za pomocą stetoskopu z mikrofonem, znacznie utrudniają analizę zjawisk osłuchowych. W artykule przedstawiono metodę adaptacyjnej filtracji zakłóceń zewnętrznych. Jako sygnał wejściowy filtru LMS przyję- to aproksymację sygnału FKG uzyskaną na podstawie analizy falkowej zakłóconego FKG. Natomiast na wejście referencyjne filtru LMS podano zmodyfikowany sygnał reprezentujący zakłócenia zewnętrzne zarejestrowane drugim mikrofonem. Proponowana metoda daje lepsze rezultaty niż filtracja adaptacyjna przeprowadzona bezpośrednio na zarejestrowanych sygnałach.		sygnał FKG , adaptacyjna filtracja zakłóceń , analiza falkowa.	pl	24
25	W artykule przedstawiono analizę badań filtrów o zmiennych parametrach. Dokonano analizy właściwości filtru 1-go rzędu, w którym w miejsce stałych parametrów wzmocnienia k oraz stałej czasowej T wprowadzono zmienne w czasie funkcje, odpowiednio: funkcję wzmocnienia k(t) i funkcję czasową T(t). Pozwala to na skrócenie czasu trwania stanu nieustalonego z α-dokładnością. Wprowadzenie obu zmiennych parametrów w filtrze 1-go rzędu spowodowało pojawienie się przeregulowań. Zatem ta prosta struktura wykazuje właściwości podobne do struktur wyższych rzędów. Dodatkowo przedstawiono badania symulacyjne filtru 2-go rzędu zbudowanego przy użyciu dwóch jednakowych struktur 1-go rzędu. Wprowadzenie do filtrów zmiennych w czasie dało nawet kilkakrotne skrócenie czasu ustalenia. Zaprezentowano przykładowe przebiegi filtracji przy pomocy filtrów o zmiennych i o stałych parametrach.		zmienne parametry , filtr uśredniający , stacjonarność rozwiązań.	pl	25
26	Celem pracy była analiza akustyczna Polskich samogłosek mowy przełykowej w porównaniu do mowy normalnej. Częstotliwości formantowe, F1 i F2, zostały wyznaczone z zarejestrowanych nagrań Polskich samogłosek 10 mówców mowy przełykowej i 10 mówców mowy normalnej. Analiza częstotliwości formantowych wykazała wyższe wartości częstotliwości formantowych mówców mowy przełykowej niż mówców mowy normalnej, z wyjątkiem wartości F2 samogłosek /i/ oraz /y/ mówców mowy przełykowej. W przeprowadzonym procesie klasyfikacji w oparciu o analizę dyskryminacyjną i częstotliwości formantów uzyskano wynik średniej klasyfikacji równej 60% dla mówców mowy przełykowej oraz 91% dla mówców mowy normalnej. Najniższy wynik klasyfikacji został uzyskany przez mówców mowy przełykowej dla samogłoski /u/(7%). Uzyskane wyniki analizy akustycznej sugerują krótszy efektywny trakt głosowy u mówców mowy przełykowej. W wyniku przeprowadzonego procesu klasyfikacji zaobserwowano wyższą tendencję do klasyfikacji samogłoski /y/ na samogłoskę /i/ niż /i/ na /y/ w przypadku mowy przełykowej. Niższe wyniki klasyfikacji uzyskane dla samogłosek tylnich mowy przełykowej mogą sugerować, że mówcy mowy przełykowej artykułują podobnie do mówców mowy normalnej samogłoski wymagające pozycji przedniej języka.		sygnał mowy normalnej i przełykowej , częstotliwości formantowe , analiza dyskryminacyjna , rozpoznawanie samogłosek.	pl	26
27	Mikroskop sił atomowych (ang. Atomic Force Microscope – AFM) został wynaleziony w 1986 roku [1] jako alternatywa dla skaningowego mikroskopu tunelowego (ang. Scanning Tunneling Microscope – STM), którego nie można użyć do badań nad materiałami nieprzewodzącymi. AFM umożliwia pomiary materiałów zanurzonych w cieczach, co pozwala badać żywe preparaty biologiczne w warunkach zbliżonych do ich naturalnego środowiska [2]. W artykule przedstawiono zasadę pracy mikroskopu (rys. 1) oddziaływującego siłami van der Waalsa (opisanymi funkcją Lennarda – Jonesa) między ostrzem skanującym a próbką (1) (rys. 2) [3]. Opisano trzy podstawowe tryby pracy mikroskopu: kontaktowy, przerywany [4-6] oraz bezkontaktowy (2). Opierając się na dotychczasowych badaniach [7] wyznaczających różne właściwości materiału w zależności od ich budowy (rys. 3, rys. 4) przebadano próbkę warystora (rys. 5) pod kątem obecności i poziomu kolejnych harmonicznych pobudzającej częstotliwości rezonansowej w odpowiedzi układu. Przeprowadzone pomiary wskazują, że może istnieć związek między intensywnością kolejnych harmonicznych, a właściwościami badanej powierzchni.		mikroskop sił atomowych , powierzchnia , harmoniczne.	pl	27
28	Spektroskopy Ramana umożliwiają szybką i bezkontaktową identyfikację badanej substancji chemicznej. Mierzą widma Ramana i porównują z biblioteką widm, aby identyfikować nieznaną, często nielegalną substancję chemiczną (np. narkotyki, materiały wybuchowe) bez potrzeby przygotowania badanej próbki. Pomiar widm Ramana w warunkach polowych jest dużym wyzwaniem ze względu na obecność wielu źródeł szumów i zakłóceń, m.in. szumy przetworników CCD, fluorescencja, szumy kosmiczne, oświetlenie zewnętrzne. W pracy przedstawiono projekt przenośnego spektrometru Ramana opracowanego na Wydziale Elektroniki, Telekomunikacji i Informatyki Politechniki Gdańskiej. Opisano źródła szumów i zakłóceń obecnych podczas pomiarów widm Ramana oraz techniki przetwarzania sygnałów zmniejszające ich wpływ (np. usuwanie tła, widm wygładzanie). Autorzy rozważają także wpływ opakowań (szklanych lub plastikowych) na efektywność detekcji wybranych mieszanin chemicznych i proponują metodę, pozwalającą na jego redukcję. Następnie przedstawiono zależności między czasem ekspozycji a dokładnością pomiarów widm Ramana. Określono skutki oddziaływania zewnętrznego (niepożądanego) oświetlenia na jakość pomiarów oraz przedstawiono sposób ich ograniczenia przy użyciu pomiarów synchronicznych. Następnie opisano zjawisko etaloningu oraz procedurę jego usunięcia w kontrolowanych warunkach pomiarowych, za pomocą dodatkowych procedur.		zjawisko Ramana , spektroskopia Ramana , szumy , zakłócenia , etaloning.	pl	28
29	W artykule przedstawiono przetwornik indukcyjny w postaci równomiernie uzwojonego niemagnetycznego rdzenia obejmującego przepływ przetwarzanego prądu, jego właściwości, wyniki badań wpływu zewnętrznych pól magnetycznych na dokładność przetwarzania oraz oryginalny sposób wyznaczenia współczynnika przetwarzania. Wyniki badań wykonanego przetwornika zostały odniesione do wyników uzyskanych z cewki Rogowskiego w wykonaniu fabrycznym. Badania wpływu zakłóceń od zewnętrznych pól magnetycznych pełnią kluczową rolę w ocenie jakości wykonanego przetwornika, a w szczególności możliwa jest ocena niejednorodno- ści nawinięcia uzwojenia wtórnego przetwornika na całym jego obwodzie.		prąd , przetwarzanie , przetwornik indukcyjny , cewka Rogowskiego.	pl	29
30	W artykule przedstawiono wyniki eksperymentów, w których sprawdzono zdolność prawidłowej pracy oraz możliwość dokonywania zmian częstotliwości wewnętrznego, kalibrowanego oscylatora RC układu ATmega88 pracującego w środowisku ciekłego azotu. Zasadniczym celem przeprowadzonych badań było stwierdzenie, czy zostanie uzyskany odpowiednio szeroki zakres zmian częstotliwości, umożliwiający wprowadzenie korekcji częstotliwości oscylatora. W temperaturze 77K przebadano kilka układów ATmega88 w obudowie PLCC, określając częstotliwość nominalną oraz dolny i górny zakres możliwych zmian częstotliwości dla skrajnych wartości rejestru OSCCAL. Dobór odpowiednich wartości rejestru OSCCAL umożliwił zmianę (kalibrację) podstawowej częstotliwości oscylatora oraz wyznaczenie dokładności kalibracji określonej jako względne procentowe odchylenie od wartości nominalnej.		ATmega , mikroprocesor , krioelektronika , ciekły azot.	pl	30
31	Mierzoną wartość impedancji pętli zwarciowej otrzymuje się na podstawie pomiaru dwóch wartości napięć dla obwodu nieobciążonego oraz obciążonego, najczęściej rezystancją, która stanowi sztuczne zwarcie. W referacie przedstawiono analizę wpływu błędu pomiaru okresu napięcia sieci na dokładność wyznaczenia impedancji, dla metod wykorzystujących pomiary wartości skutecznych napięć. Jak pokazały przeprowadzone badania nawet niewielkie błędy pomiaru okresu mogą mieć istotny wpływ na dokładność wyznaczenia szukanej impedancji.		pomiary impedancji pętli zwarciowej , błędy pomiaru okresu.	pl	31
32	Artykuł przedstawia próbę wykorzystania algorytmów przetwarzania obrazów oraz sieci neuronowych do diagnostyki stanu elementów mocujących szynę do podkładu w torze kolejowym. System na postawie obrazu podkładu wraz z podsypką wykrywa obecność lub nieobecność elementu mocującego podkład do szyny. System składa się z trzech bloków: bloku zawężającego obszar poszukiwania elementów mocujących, do obszaru podkładu, bloku określającego cechy charakterystyczne elementu mocującego oraz bloku klasyfikatora (sieci neuronowej). Blok pierwszy przeprowadza segmentację obrazu w oparciu o jego teksturę z wykorzystaniem filtru entropijnego w celu wyodrębnienia podkładu z analizowanego obrazu. Blok drugi wykorzystując dwuwymiarową transformatę falkową z falką Coif1 wydobywa cechy charakterystyczne elementów mocujących szynę. Blok trzeci w oparciu o wydobyte cechy przeprowadza klasyfikację - element mocujący dobry, uszkodzony bądź jego brak. Jako klasyfikator została użyta sieć neuronowa hybrydowa. Skuteczność zaproponowanego rozwiązania wyniosła 90%.		tor kolejowy , przetwarzanie obrazów , transformata falkowa , sieci neuronowe.	pl	32
33	Proces suszenia fluidalnego jest wciąż obszarem intensywnych badań naukowych w zakresie niestacjonarnych przepływów dwufazowych typu gaz – ciało stałe z jednoczesna wymianą ciepła i masy. Głównym celem tych badań jest określenie niezbędnych właściwości geometrycznych komory fluidalnej oraz parametrów przepływowych, zapewniających dużą intensywność procesu suszenia przy jednoczesnym minimalnym zużyciu energii. Zespół autorów opracował i wykonał doświadczalną instalację do fluidalnego suszenia węgla w warunkach laboratoryjnych, wyposażoną w układy pomiaru przepływu, temperatury, ciśnienia i wilgotności powietrza w kilku charakterystycznych miejscach instalacji. Mierzone są wielkości pozwalające określić jednostkowe zużycie energii na kilogram suszonej masy węgla. System pomiarowy pozwala monitorować procesu suszenia w czasie rzeczywistym. Instalacja pomiarowa jest zintegrowana z układem sterowania procesem.		suszarka węgla brunatnego , pomiary procesowe , sterowanie.	pl	33
34	W pracy przedstawiono wyniki badań sygnałów EA pochodzących od WNZ w wybranym pręcie cewki generatora. Podstawą analizy są rozkłady amplitudowe obliczone dla sygnałów EA zarejestrowanych w różnych punktach pomiarowych pręta przy różnych wartościach napięcia zasilania. Dla każdego rozkładu amplitudowego obliczono zdefiniowany przez autorów deskryptor o akronimie ADP przyporządkowujący sygnałowi jego stopień zaawansowania. Rodziny deskryptorów dla sygnałów EA zmierzonych w poszczególnych punktach pomiarowych przy różnych napię- ciach zasilania wykorzystano do rozróżnienia procesów deformacyjnych występujących w pręcie. Rodziny deskryptorów dla sygnałów EA zmierzonych w różnych punktach pomiarowych przy jednakowym napięciu zasilania wykorzystano do lokalizacji źródeł WNZ o maksymalnej aktywności.		wyładowania niezupełne , emisja akustyczna , deskryptory	pl	34
35	Zaproponowano ogólną metodologię walidacji oprogramowania systemów pomiarowych. Przedstawiono możliwość zastosowania tej metodologii do walidacji oprogramowania współrzędnościowych maszyn pomiarowych (WMP). Maszyny te stanowią bardzo ważne wyposażenie pomiarowe w przemyśle, stosującym zaawansowane technologie. Aktualnie brakuje ujednoliconych procedur walidacji oprogramowania tego rodzaju systemów. Publikacja jest wynikiem pierwszego wspólnego podejścia autorów do ujednolicenia działań dotyczących walidacji oprogramowania WMP. Głównymi etapami proponowanej metodologii są: dekompozycja oprogramowania na części, moduły i komponenty, określenie fazy realizacji komponentu, ustalenie kategorii ryzyka, wyspecyfikowanie wymagań, opracowanie procedury walidacji odpowiedniej dla ocenianego komponentu, przeprowadzenie walidacji i wygenerowanie jej certyfikatu.		walidacja , systemy pomiarowe , współrzędnościowe maszyny pomiarowe , walidacja oprogramowania.	pl	35
36	Podano przykładowe rozwiązanie zagadnienia wyznaczenia zależności opisującej stan logiczny jednego z wyjść przetwornika logiki binarnej na logikę wielowartościową (synteza układu logicznego). Analizę wykonano na platformie pakietu Mathematica. Przedstawiono funkcjonalny schemat blokowy użytego programu. Na podstawie uzyskanych wyników w programie oraz wzoru ogólnego na stan logiczny drugiego wyjścia przetwornika przedstawiono przykładowy teoretyczny model przetwornika sygnałów logiki dwuwartościowej na ośmiowartościową (2/8), dla dowolnych poziomów napięciowych sygnałów logicznych. Wykonano symulacje przetwornika w programie SPICE dla układu idealnego. Zaproponowano realizację przetwornika sygnałów logicznych dwuwartościowych na ośmiowartościowe z zastosowaniem dwóch napięciowych wzmacniaczy operacyjnych (działają- cych jako sumatory). Układ przetwornika zrealizowano praktycznie. Wyniki testów przetwornika 2/8 przedstawiono na oscylogramach.		modelowanie matematyczne , logika binarna i wielowartościowa , encoder.	pl	36
37	W niniejszym artykule poruszona zostaje problematyka rekonfigurowalnych autonomicznych systemów sterowania działających bez (lub z moż- liwie niewielką) ingerencji człowieka, z drugiej jednak strony wyposażonych w mechanizm, który daje możliwość ich kontroli, a w sytuacji bardzo daleko posuniętych zmian środowiska (ang. context awareness), w którym te systemy operują, umożliwia ich szybką rekonfigurację. Jest to możliwe dzięki zaprezentowanej w tym artykule architekturze komponentu programowego, którego punkty decyzyjne (ang. Decision Points) stanowiące w istocie „logikę” tego komponentu, są otwarte (wymienne), to znaczy mogą być w zasadzie dowolnie kształtowane już po załadowaniu (uruchomieniu) tego komponentu w systemie docelowym. Architektura ta wspierana dedykowanym oprogramowaniem warstwy pośredniej (ang. middleware), umożliwia implementację efektywnego mechanizmu rekonfiguracji w oparciu o polityki.		komputerowe systemy sterowania , systemy autonomiczne , polityki.	pl	37
38	W artykule opisano wykonane po raz pierwszy w Polsce bezkontaktowe pomiary parametrów drgań błony okienka okrągłego (RW) w świeżych preparatach ludzkiej kości skroniowej wykonane metodą laserowej wibrometrii Dopplerowskiej (LDV). Badania przeprowadzono systemem skanującego wibrometru laserowego PSV 400 (Polytec, Waldbronn, Germany). Pokazano charakterystyki amplitudowo-czestotliwościowe oraz fazowo-czestotliwościowe drgań błony RW dla preparatu w warunkach anatomii prawidłowej (stan fizjologiczny). Charakterystyki wyznaczono w zakresie częstotliwości od 400 Hz do 10000 Hz przy 90 dB poziomie natężenia dźwięku podawanego do zewnętrznego przewodu słuchowego. Stwierdzono, że pomiary parametrów drgań błony okienka okrągłego mogą różnicować rezultaty słuchowe osiągane po chirurgicznych operacjach rekonstrukcji łańcucha kosteczek słuchowych, szczególnie w przypadku operacji otosklerozy.		okienko okrągłe , drgania , laserowa wibrometria Dopplerowska , mechanika narządu słuchu.	pl	38
39	W artykule przedstawiono nowatorską metodę efektywnego rozpoznawania pisma odręcznego z zastosowaniem opracowanych sposobów analiz geometrycznych znaków i wybranych metod sztucznej inteligencji. Proponowana metoda analiz geometrycznych znaków oparta na opracowanym sposobie odpowiednich pomiarów odległości wybranych ich punktów pozwala na rozpoznawanie pisma odręcznego niezależnie od stylu i charakteru pisma operatora. W rezultacie zastosowania metody otrzymuje się zakodowaną reprezentację znaku dla efektywnego rozpoznawania przez sztuczne sieci neuronowe. Artykuł również przedstawia system rozpoznawania odręcznego pisma operatora zbudowany z podsystemów wstępnego przetwarzania, analiz geometrycznych, logiki rozmytej, sieci neuronowych oraz ich wyspecjalizowanych modułów. Proponowany inteligentny system może stanowić nowoczesny i efektywny system interakcji urządzeń technicznych i ich operatorów w zadaniach sterowania.		rozpoznawanie pisma odręcznego , interakcja urządzeń technicznych i ich operatorów , interfejs pisma odręcznego , sztuczna inteligencja , hybrydowe sieci neuronowe.	pl	39
40	W pracy przedstawiono wyniki badań związanych z wykorzystaniem metody emisji akustycznej w detekcji procesu drzewienia elektrycznego dielektryków stałych. Podano opis wykorzystanego w badaniach stanowiska pomiarowego oraz opracowane i stosowane metody analizy zarejestrowanych sygnałów. Przedstawiono przykładowe wyniki badań próbek polimetakrylanu metylu oraz polietylenu sieciowanego. Wskazano na możliwość zastosowania metody emisji akustycznej do detekcji procesu drzewienia oraz przedstawiono zależności pomiędzy wybranymi parametrami sygnałów a obecnością i intensywnością procesu drzewienia.		emisja akustyczna , drzewienie elektryczne , badania nieniszczące , izolacja wysokonapięciowa.	pl	40
41	W artykule przedstawiono zagadnienia związane ze stosowaniem łączy transmisyjnych dla przesyłu informacji niezbędnych do prawidłowego działania systemów automatyki zabezpieczeniowej, telemechaniki, telemetrii w systemach i sieciach elektroenergetycznych. Łącza takie są szkieletem komputerowej sieci technologicznej SCADA służącej do prowadzenia ruchu, eksploatacji systemów automatyki i zabezpieczeń, pomiarów i rozliczeń energii. Zwrócono uwagę na nieuchronną migrację rozwiązań obiektowych do standardu IEC 61850, a w zakresie stosowania mediów transmisyjnych przedstawiono znaczenie techniki światłowodowej i bezprzewodowej.		systemy SCADA , telemechanika , stacja energetyczna , transmisja danych , systemy światłowodowe , systemy bezprzewodowe.	pl	41
42	W artykule przedstawiono wyniki badań semiaktywnego układu redukcji drgań z odzyskiem energii, w którym elementem wykonawczym jest tłumik magnetoreologiczny (MR). Obiektem chronionym był model pierwszej kondygnacji budowli pełniącej rolę kondygnacji izolującej od drgań pozostałą część budowli. Badania przeprowadzono dla trzech przypadków zasilania cewki sterującej tłumika: napięciem bezpośrednio z generatora, napięciem wyprostowanym przez mostek Graetz’a oraz prądem o natężeniu sterowanym przez klucz analogowy znajdujący się na wyjściu mostka Graetz’a. Na podstawie przeprowadzonych badań wyznaczono charakterystyki układu. Charakterystyki te porównano z charakterystykami konwencjonalnego semiaktywnego układu redukcji z zewnętrznym źródłem zasilania.		redukcja drgań , odzyskiwanie energii , tłumik MR.	pl	42
43	Artykuł zawiera analizę powierzchni obrobionej po toczeniu stali hartowanej. Bazując na modelu strefy skrawania został przeanalizowany obszar tworzenia chropowatości powierzchni. Zjawiska obserwowano przy zastosowaniu skaningowego mikroskopu elektronowego (SEM) wraz z analizą składu oraz interferometru światła białego. Zdjęcia ostrza skrawającego zarówno od strony powierzchni przyłożenia, jak i natarcia przeanalizowano z punktu widzenia tworzenia powierzchni. Dokonano analizy zdjęć powierzchni oraz ilościowego porównania mikronierówności powierzchni po toczeniu z teoretycznym odwzorowaniem ostrza w materiale obrabianym.		toczenie stali hartowanej , model chropowatości powierzchni , metody optyczne.	pl	43
44	W pracy przedstawiono eksperymentalne i numeryczne metody określania jakości wyrobów w procesach cięcia blach w zależności od parametrów technologicznych procesu. W tym celu przeprowadzono badania symulacyjne i eksperymentalne wpływu prędkości cięcia, luzów między nożycami, grubości ciętej blachy na jakość technologiczną wyrobu. Badania eksperymentalne przeprowadzono na nożycach krążkowych. Wyniki opracowano statystycznie otrzymując modele w postaci funkcji regresji. Analizy numeryczne zostały przeprowadzone w programie Ansys/LSDyna z wykorzystaniem metody explicit. Do opisu właściwości ciętej blachy został wykorzystany model materiałowy Cowpera-Symondsa W celu rozwiązania postawionego problemu zastosowano modele przyrostowe, które pozwalają rozwiązać wiele problemów bez znajomości warunków brzegowych w obszarze kontaktu. Wyniki analiz mogą być wykorzystane do projektowania procesu cięcia a także podstawą doboru parametrów technologicznych w aspekcie jakości technologicznej wyrobu.		cięcie , modele przyrostowe , funkcja regresji , symulacja.	pl	44
45	W artykule zaproponowana została metoda wspomagania decyzji alokacji urządzeń pomiarowych hydrauliki w systemie wodociągowym (SW) rozważana w powiązaniu z zagadnieniem estymacji wielkości niezmierzonych SW oraz w warunkach korzystania z niedokładnych danych pomiarowych. Problem alokacji został sformułowany jako zagadnienie wielokryterialne, w którym składowymi wektora kryteriów są elementy rachunku kosztów tworzenia nowych punktów pomiaru oraz elementy oceny jakości estymat niemierzonych wielkości. Efektywność proponowanej metody została przetestowana symulacyjnie z wykorzystaniem danych sieci wodociągowej miasta Chojnice.		alokacja pomiarów , niepewność , systemy wodne , estymacja.	pl	45
46	Liberalizacja rynku energii elektrycznej stwarza podstawy do poszukiwań rozwiązań optymalizujących procesy przesyłu i dystrybucji energii elektrycznej, w wyniku których możliwe jest osiągnięcie zadawalających efektów ekonomicznych. Jednym ze źródeł tych efektów jest ograniczenie strat energii. Obliczenie strat obciążeniowych w sieciach wymaga oszacowania wielkości energii obciążającej te sieci. W artykule przedstawiono wyniki analizy porównawczej wartości strat wyznaczonych w oparciu o stosowane przez operatorów systemu dystrybucyjnego modele strat transformatorów oraz przybliżonych wartości określonych na podstawie rocznych obciążeń i mocy szczytowych. Ze względu na niski poziom wiarygodności wyników otrzymanych drugą z metod zaproponowano zastosowanie mikroprocesorowego układu pomiarowego MPSE-21 do parametryzacji transformatorów 110kV / SN stosowanych w GPZ.		straty energii , transformator , układ pomiarowy	pl	46
47	Układy Synchronicznej Pętli Fazowej (SPF lub PLL – Phase Lock Loop) są powszechnie stosowane we współczesnych urządzeniach telekomunikacyjnych do synchronizacji, powielania i detekcji częstotliwości. Wynika to w naturalny sposób z genezy ich powstania. Idea PLL powstała bowiem już w latach trzydziestych ubiegłego wieku jako pewna metoda odbioru i detekcji sygnałów radiowych [1]. Nie zyskała jednak dużej popularności ze względu na trudności techniczne przy stosowanej wówczas technice układów elektronicznych. Dopiero od momentu kiedy pojawiły się układy scalone zawierające wszystkie podzespoły pętli w jednym chipie zaczęto powszechnie je stosować, gdyż posiadają bardzo ciekawe własności i stwarzają rozliczne możliwości ich wykorzystywania. Układy PLL mogą też służyć do budowy elementów różnych elektronicznych przetworników pomiarowych, zastępując z powodzeniem istniejące inne rozwiązania układowe, a także, ze względu na swoje unikalne własności stwarzają duże pole do inwencji w tej dziedzinie. Jednak wiedza na ich temat nie jest powszechna w środowisku metrologów i m.in. z tego powodu podstawy działania układów PLL zostaną szerzej omówione we wstępie.		PLL , pętla fazowa , stabilność pętli fazowej , detekcja fazy , demodulacja częstotliwości , wzmacniacz homodynowy	pl	47
48	Pomiary współczynnika strat dielektrycznych (tgδ) wykonuje się przede wszystkim w badaniach materiałowych oraz w celu diagnozowania stanu izolacji. Metody pomiaru współczynnika start dielektrycznych charakteryzują się różnymi właściwościami, w pewnych przypadkach utrudniającymi lub uniemożliwiającymi pomiar. Pomiar tgδ może być wykonywany bezpośrednio lub pośrednio – poprzez pomiar składowych impedancji lub admitancji. W pracy przedstawiona została wirtualna realizacja quasizrównoważonego układu do pomiaru współczynnika strat dielektrycznych wykorzystującego pomiar składowych impedancji. Układ zrealizowano z wykorzystaniem karty pomiarowej NI-6009 oprogramowanej w środowisku LabVIEW.		pomiar współczynnika start dielektrycznych , układy quasi-zrównoważone.	pl	48
49	Opisano koncepcje syntezy oscylatorów harmonicznych w oparciu o równania impedancyjne opisujące ich część rezystancyjno aktywną. Podano ogólną postać równania charakterystycznego oraz relacji opisują- cych warunek oscylacji i wartość pulsacji. Na ich podstawie zaproponowano model oscylatora z dwoma wzmacniaczami prądowymi i dwoma transrezystancyjnymi. Pokazano możliwość realizacji oscylatorów z dwoma wielozaciskowymi konwejerami prądowymi, oraz wszystkimi elementami RC uziemionymi. Przedstawiono ich wersje kwadraturowe o wyjściach napięciowych i prądowych. Umożliwiają one także niezależne strojenie warunku wzbudzenia oraz pulsacji wytwarzanych oscylacji.		oscylator harmoniczny , równania impedancyjne , wzmacniacze elektroniczne , konwejery prądowe.	pl	49
